Cappuccetto rosso

C'era una volta una bambina che abitava in una casetta nel bosco.

La chiamavano Cappuccetto rosso perché indossava sempre un cappuccio rosso.

Un giorno la mamma chiamò la bambina e le disse: "Vai a trovare la nonna, che è malata. Portale questa torta. Ma stai attenta, non fermarti per la strada. Così non farai brutti incontri."

Ma la bambina dimenticò presto i consigli della mamma e si attardò lungo il sentiero per cogliere dei fiorellini profumati da portare alla nonna.

A un certo punto sentì un fruscio venire dagli alberi.

Improvvisamente un grosso lupo saltò fuori da un cespuglio.

"Dove vai, bella bambina ? " - chiese il lupo.

"Vado a portare questa torta alla nonna che è malata. Abita alla fine del sentiero. " -disse la bambina.

"Facciamo una gara ! " - propose il lupo. "Vediamo chi arriva per primo alla casa della nonna. Tu continuerai su questo sentiero e io farò una strada più lunga. Così sarai avvantaggiata."

La bambina accettò e si avviò lungo il sentiero.

Ma il lupo, che era molto astuto, conosceva una scorciatoia e arrivò subito alla casetta della nonna,

"Toc, toc" - bussò.

"Chi è ? " - chiese la nonna.

La bestia rispose con una vocina dolce dolce: "Sono io, Cappuccetto rosso ! E ti ho portato una torta."

"Tira il paletto ed entra." - disse la nonna, senza sospettare nulla.

E il lupo entrò e in un sol boccone mangiò la vecchietta.

Poi si mise i suoi vestiti e si infilò nel letto.

Dopo un po' di tempo Cappuccetto rosso arrivò a casa della nonna.

La bambina bussò alla porta. 

"Nonnina, posso entrare ? " - chiese. 

Il lupo, nascosto tra le coperte rispose: "Vieni ! Tira il paletto ed entra."

"Ma che voce che hai nonna ! " - si stupì la bambina.

"E' per salutarti meglio tesoro." - rispose il lupo.

"E che occhi grandi che hai ! " 

"E' per guardarti meglio, cara."

"Ma, che mani grandi che hai ! "

"Per accarezzarti meglio, bambina mia ! "

"Ma, che bocca grande che hai ! "

"Per mangiarti meglio ! " - ruggì il lupo.

Così mangiò anche Cappuccetto rosso e poi sazio si addormentò.

Passava di lì un cacciatore che sentì uno strano rumore che veniva dalla casa.

Sbirciò dalla finestra e vide il grosso lupo che dormiva nel letto.

Prese il fucile, sparò al lupo e poi con un coltello aprì la pancia della belva.

Sorpresa ! Dal pancione del lupo uscirono sane e salve Cappuccetto rosso e la nonna.

"Grazie per averci salvate ! " - disse la vecchietta, che per la gioia di vedere la nipotina guarì subito e la bambina, felice, promise di non disobbedire più alla mamma.
